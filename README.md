<div dir="rtl">
# Iran Open Font Group Discussions
در مورد قلم آزاد حرف می‌زنیم.
[بخش نظرات را ببینید](https://github.com/IranOpenFontGroup/Discussions/issues)


##به دنبال چه هستیم؟
بیش از ۳۰ سال است که فونت‌های فارسی با نشر رومیزی مهمان کامپیوترهای ما هستند و آنها را  می‌شناسیم و حتی روزانه از آنها استفاده می‌کنیم. متأسفانه طی  همین مدت هم بارها با آنها به مشکل برخوردیم، مشکلاتی که بدون حل تا به امروز باقی مانده‌اند.

علت این مشکلات ریشه در موارد زیر دارد:

۱- اکثر فونت‌های فارسی سلیقه‌ای پیاده سازی شده‌اند.

۲- هیچ مرجع و رفرنسی مناسبی برای این کار تا این لحظه وجود نداشته است.

 

در یک کلام فونت‌های فارسی برای جامعه مصرف کننده  آن تبدیل به یک کابوس یا معضل اساسی شده است. متأسفانه آن‌قدر اختلاف نظر پیرامون این مشکلات زیاد می‌باشد که نمی‌توانیم یک یا چند نفری در مورد آنها تصمیم گیری نماییم. به همین خاطر ما در اینجا جمع شده‌ایم و قصد داریم یک‌بار برای همیشه به این مشکلات پایان ببخشیم  تا بتوانیم بهترین فونت‌های فارسی را برای خط فارسی پیاده سازی نماییم.

 برای این کار نیاز به مشارکت عمومی اکثر جامعه فارسی زبان داریم تا بتوانیم تمامی مشکلات موجود را شناسایی کرده، در مورد آنها به بحث و گفتگو بپردازیم، و برای آنها راه حل پیشنهاد داده و باهم و در کنار هم تصمیم بگیریم تا به یک استاندارد واحد برای فونت‌های فارسی دست پیدا نماییم.

 

 
</div>
